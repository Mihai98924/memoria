<h3>Care sunt formele uitării?</h3>
<p>În literatura de specialitate, sunt descrise trei forme ale uitării: uitarea totală (ştergerea, dispariţia, suprimarea integrală a datelor memorate şi păstrate); recunoaşterile şi reproducerile parţiale, mai, puţin adecvate sau chiar eronate; lapsusul (uitarea momentană, exact pentru acea perioadă când ar trebui să ne amintim).</p>
<h3>Ce uităm?</h3>
<p>Unele informaţii care îşi pierd actualitatea, care se devalorizează, care nu mai au semnificaţie, nu mai răspund unor necesităţi, informaţiile neesenţiale, amănuntele, detaliile, ceea ce reprezintă un balast, dar din păcate şi informaţiile care ne sunt necesare, care au mare semnificaţie pentru,reuşita" noastră.</p>
<h3>De ce uităm?</h3>
<p>Cauzele uitării sunt numeroase (stări de oboseală, surmenaj, anxietate, îmbolnăvirea creierului), cea care primează însă este insuficienţa sau proasta oiganizare a învăţării. O învăţare neraţională, care ia forma subînvăţării (cu mai puţine repetiţii decât este necesar) sau forma supraînvăţării (cu mai multe repetiţii decât numărul optim) este la fel de periculoasă pentru memorie ca şi lipsa ei.</p>
<h3>Care este ritmul uitării?</h3>
<p>Psihologul german H. Ebbinghaus, utilizând silabe Iară sens, a arătat că uitarea este destul de mare, masivă chiar, imediat după învăţare şi apoi din ce în ce mai lentă, aproape stagnantă (vezi curba uitării în figura alăturată). Dacă luăm în considerare şi alte particularităţi ale materialului de memorat, ca şi pe cele de vârstă şi psihoindividuale, atunci vom constata că uitarea are ritmuri în funcţie de acestea.
<h3>Cum combatem uitarea?</h3>
<p>Prin eliminarea cauzelor care duc la instalarea ei. Cel mai sigur mijloc de combatere a uitării îl reprezintă însă repetarea materialului memorat. „Repetitio est mater studiorum“ (repetiţia este mama învăţării) spune pe bună dreptate o veche cugetare. Nu orice repetiţie asigură însă combaterea uitării, ci doar cea optimă din punct de vedere a numărului ei (cercetările au demonstrat că repetiţiile suplimentare nu trebuie să depăşească 50% din numărul iniţial de repetiţii necesare însuşirii materialului).</p>
<img src="images/problematica.jpg" width="100%">