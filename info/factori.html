<p>Optimizarea memoriei poate fi condiţionată de o serie de factori, precum:</p>
<ul style="list-style-type:upper-latin;">
	<li><strong>Factori subiectivi</strong>, precum: gradul de implicare a subiectului, interesele, trebuinţele, aspiraţiile, atitudinile, scopul activităţii viitoare, sănătatea, stresul, oboseala etc.;</li>
	<li><strong>Factori obiectivi</strong>, precum:</li>
	<ul style="list-style-type:square;">
		<img src="images/factori.png" id="poze1">
		<li><strong>natura materialului</strong> (concret-intuitiv sau verbal- simbolic) presupune că memorarea trebuie să înceapă cu materialul cel mai accesibil şi treptat să se extindă şi asupra materialului mai dificil (verbal-abstract);</li>
		<li><strong>gradul de organizare şi de sistematizare a materialului</strong> - cu cât acesta este mai ridicat, cu atât va contribui mai mult la perfecţionarea schemelor logice interne ale memoriei (pentru a memora un material trebuie să încercăm să-l reformulăm astfel încât-să devină cât mai inteligibil);</li>
		<li><strong>volumul materialului</strong> - dacă volumul informaţiilor este mare, cu atât efortul necesar pentru memorare va fi mai mare, de aceea trebuie să îmbinăm memorarea secvenţială cu cea globală;</li>
		<li><strong>gradul de noutate a materialului</strong> - cu cât un material este mai familiar cu atât el se reţine cu un efort mai mic;</li>
		<li><strong>modul de prezentare</strong> - simultan sau secvenţial;</li>
		<li><strong>organizarea şi omogenitatea materialului</strong> - materialele organizate logic se reţin mai uşor decât cele nestructurate; materialele omogene, cu clemente similare se reţin mai greu decât cele neomogene;</li>
		<li><strong>locul pe care îl ocupă materialul în cadrul activităţii</strong> - materialul care reprezintă scopul activităţii este reţinut mai uşor decât cele care fac parte din mijloacele de realizare a acesteia;</li>
		<li><strong>poziţia materialului în structura seriei </strong>- începutul și sfârșitul unei serii se rețin mai bine decât mijlocul.</li>
	</ul>
</ul>