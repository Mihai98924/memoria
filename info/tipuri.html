<p>După <strong>durata păstrării</strong>, memoria este:</p>
<ul>
	<li><strong>senzorială</strong> (vizuală, auditivă, tactilă etc.), care face posibilă percepţia. Memoria senzorială este numită şi memorie de foarte scurtă durată (0-5 secunde).</li>
	<img src="images/tipuri1.jpg" width="30%" id="poze1">
	<li><strong>de scurtă durată</strong> care asigură stocarea informaţiei pentru un timp scurt (15-20 secunde). Memoria de scurtă durată este limitată şi în ceea ce priveşte volumul, G. Miller demonstrând existenţa unei limite a memorării de 7±2 elemente (litere sau figuri simple); dacă elementele sunt grupate, putem reţine 7 asemenea grupări, dar fiecare nu poate avea mai mult de 5±1 elemente. Cu tot acest volum redus, ea are o importanţă deosebită, deoarece din memoria de scurtă durată cunoştinţele trec în memoria de lungă durată, dacă se repetă de către subiect, dacă au încărcătură emoţională sau dacă au un înţeles care se asociază noţiunilor dinainte consolidate. întrucât ne ajută să operăm cu informaţiile curente, atât timp cât este necesar, ea se mai numeşte şi memorie de lucru sau memorie operaţională.</li>
	<li><strong>de lungă durată</strong> care păstrează informaţiile un timp îndelungat, uneori toată viaţa, asigurând continuitatea trecut-prezent-viitor. Conţinutul ei, bine organizat, poate fi reactivat în funcţie de necesităţile subiectului, de situaţiile deosebite etc. Se presupune că ea are o capacitate nelimitată şi fixează tot ce ni se întâmplă. În cadrul memoriei de lungă durată, se pot distinge:</li>
	<ul>
		<li><strong>memoria episodică</strong>, ce cuprinde evenimente trăite personal de subiect, localizabile în timp şi spaţiu;</li>
		<li><strong>memoria semantică</strong>, alcătuită din idei, concepte, operaţii, scheme, deprinderi, atitudini, convingeri, asigurând o conservare trainică a cunoştinţelor. Memoria de lungă durată pune în evidenţă diferenţele individuale în manifestarea memoriei (sub aspectul întipăririi şi reactualizării şi sub aspectul organului de simţ de care este legată în mod special), acestea fiind determinate de predispoziţii înnăscute ale unor organe de simţ, de experienţa de viaţă a fiecăruia, dar şi de particularităţile de personalitate.</li>
	</ul>
</ul>
<p>După <strong>modalitatea informaţională preferenţială</strong>, distingem:</p>
<ul>
	<img src="images/tipuri2.jpg" width="30%" id="poze2">
	<li><strong>memoria perceptivă</strong>: material concret furnizat de memoria vizuală, memoria auditivă etc.;</li>
	<li><strong>memoria verbală</strong>: material abstract sub formă de concepte, simboluri, inferențe(argumente) etc.;</li>
	<li><strong>memoria procedurală</strong>: acțiuni sau reguli de acțiuni;</li>
	<li><strong>memoria afectivă</strong>: material furnizat de emoții, sentimente, pasiuni.</li>
</ul>